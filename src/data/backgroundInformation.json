[
  {
    "title": "Grondwater tijdens droge perioden",
    "text": "De afgelopen jaren kenmerkten extremen de Nederlandse zomers. Het neerslagtekort liep al vroeg in het jaar op, met dalende grondwaterstanden tot gevolg. In deze viewer krijgen waterbeheerders en gebruikers inzicht in de toestand en ontwikkeling van het grondwater in de komende maanden. Er is steeds meer bewustwording over de noodzaak tot het maken van afspraken over het gebruik van grondwater. Om dit tijdig te kunnen doen en zo nodig maatregelen te nemen, is inzicht in de toestand en de ontwikkeling van het grondwater belangrijk. Deltares heeft daarom gewerkt aan een informatiesysteem waarin voor heel Nederland wekelijks in beeld wordt gebracht wat de toestand van het grondwater is, en hoe het grondwater zich de maanden daarna kan ontwikkelen.",
    "icon": "dry.jpg"
  },
  {
    "title": "Samen werken aan een operationeel droogte  platform van de toekomst",
    "text": "Droogteradar is een onderzoeksproject van Deltares. De grondwaterprognoses zijn ontwikkeld om beschikbare kennis op het gebied van vooruitzichten van grondwaterstanden bij elkaar te brengen en de toepassing hiervan te onderzoeken.",
    "icon": "operational_platform.jpg"
  },
  {
    "title": "Wat is er in deze web-viewer te zien?",
    "text": "Deze web-viewer toont, op basis van het huidige meteorologische toestand en berekeningen met het nationaal hydrologisch model (LHM4.1), de ontwikkeling van het grondwater in de loop van het groeiseizoen voor drie meteorologische scenario's: droog, gemiddeld en nat. Ook wordt voor ieder scenario de verwachte gemiddelde laagste grondwaterstand van het lopende jaar in beeld gebracht. Deze zomergrondwaterstand is een belangrijke droogte indicator voor onder andere natuur en landbouw.",
    "icon": "map_sample.jpg"
  }
]
